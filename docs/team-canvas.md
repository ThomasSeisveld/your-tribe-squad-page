# Your Tribe - Squadpage

## Team Canvas (Maandag)

_In de workshop S01W2-01-Squad-Page wordt stap voor stap behandeld wat je moet doen._

Vul met jouw team een Team Canvas in om een goed vertrekpunt voor jouw teamproject te hebben.


Samenwerken is niet makkelijk. 
Om er voor te zorgen dat je zo soepel mogelijk van start gaat is het handig 'de moeilijke vragen' vooraf te stellen. 
Zo worden dingen waar rekening mee gehouden moet worden al besproken voor er lastige situaties ontstaan. 
Een Team Canvas is een hulpmiddel bij het vormen van een nieuw project-team. 
Gebruik het Ã©lke keer als je een nieuwe opdracht met een nieuw team gaat aanpakken.

![image](https://github.com/user-attachments/assets/04f5be6a-08de-4026-91f3-075d80720a12)


N.B.: Het invullen van het Team Canvas is natuurlijk geen garantie voor geslaagd teamwerk. Het blijft gedeelde inzet, afstemming en het nemen van verantwoording waar bergen mee worden verzet.


#### Aanpak

Het Team Canvas invullen.

1. Begin met het individuele deel -
Stel persoonlijke doelen op (GOALS): Dit kan gaan om over kennis (je wilt iets leren), vaardigheden (je wilt iets kunnen) of houding/gedrag (je wilt iets doen). Geef jouw verwachtingen aan. Wil je 3x per week een standup? Wil je in de SAR werken? Wil je thuis werken? Waar ben jij bij gebaat.. In welke omstandigheid werk jij het prettigst?

2. Bespreek in je team de individuele delen

3. Vul vervolgens als team de vlakken in -
Rollen en Vaardigheden (ROLDES & SKILLS): Benoem de rollen en vaardigheden van elk teamlid. Wie is waar (al) goed in? dat is goed om te weten voordat je aan de slag gaat. 
Team doelen (GOALS): Wat wil je als groep bereiken? Probeer dit helder en specifiek te beschrijven. Kun je ze meetbaar maken? Dan kun je tijdens de retrospect bekijken of jullie de doelen hebben gehaald.
Waarden (VALUES): Wat zijn de gezamenlijke waarden? En wat maakt jullie gelukkig en tevreden? Bedenk met je team wat je goed vindt of fout (wat de normen zijn). 
Regels en Activieiten (RULES & ACTIVITIES) Bedenk een aantal regels waar jullie je als team aan gaan houden. Hoe willen jullie communiceren? Hoe vaak gaan jullie samenkomen? Waar gaan jullie werken?

4. Bewaar jullie Team Canvas in de wiki van de _repository_. Zo kun je af en toe terugkijken wat jullie hebben afgesproken. En tijdens de retrospect kunnen jullie evalueren hoe het is gegaan, of jullie je aan de afspraken hebben gehouden en wat je een volgend keer anders kan doen. 


##### Bronnen:
- [the Team Canvas (engels)](http://theteamcanvas.com/learn/)
- [Pro-tip: Een lijst met kernwaarden](https://www.desteven.nl/leiderschapsontwikkeling/modern-leiderschap/kernwaarden)



