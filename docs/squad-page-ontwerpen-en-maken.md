# Your Tribe - Squad Page

## Squad Page ontwerpen en maken (Maandag)

_In de workshop S01W2-01-Squad-Page wordt stap voor stap behandeld wat je moet doen._

Volg onderstaand fases om met een team een squadpage te ontwerpen en maken en op Github te publiceren.


### Analyseren

In de analysefase inventariseer je wat er moet gebeuren om een taak uit te voeren,  formuleer je een aantal uitgangspunten waar je ontwerp aan moet voldoen en hoe jullie gaan samenwerken. Ook zet de je de _repository_ klaar waarin jullie gaan werken. Maar je begint altijd met een sprintplanning! 

#### Aanpak sprintplanning

Je begint een project altijd met een sprintplanning. Dan weet je wat de planning is, wat we de komende weken gaan doen en wat er van je wordt verwacht. 

1. Lees de instructies van deze leertaak zorgvuldig door 
2. Bekijk de verschillende fases van de Development Lifecycle en wat je per stap gaat doen
3. Bespreek met jouw team wat je aan werk verwacht en maak een planning op basis van wat er op [programma website](https://programma.fdnd.nl/static-web/your-tribe) staat, welke workshops staan op het programma, wat heb je nodig voor de code/design review van vrijdag, en wat ga je presenteren tijdens de expo volgende week?


#### Aanpak repository klaarzetten

Jullie gaan als Team 1 website maken. Jullie maken 1 ontwerpt, je werkt soms in je eigen code en soms zullen jullie de code gaan samenvoegen. Die doe je door met je team 1 gezamenlijke _repository_ te gebruiken. 

1. Één Teamlid _forkt_ de leertaak 'Your Tribe Squad Page'
2. Voeg de teamleden toe als 'Collaborators': Ga naar de settings van de _repository_ en voeg je team toe.
3. Nu kunnen de teamleden deze _repository_ ook _clonen_ (downloaden)
5. Alle teamleden kunnen nu op hun eigen computer onderdelen van de website coderen, en hun wijzigingen committen en pushen.


#### Aanpak samenwerken

Als je in een team gaat werken is het belangrijk dat jullie afspraken maken over de samenwerking zodat alle teamleden goed op één lijn zitten. 
Vul met jouw team een [Team Canvas](https://theteamcanvas.com/) in om een goed vertrekpunt voor jouw teamproject te hebben. Voor het invullen van het Team Canvas is een Workshop met uitleg beschikbaar. 

#### Bronnen samenwerken

- [Workshop Team Canvas](team-canvas.md)






### Ontwerpen

Bij de start van de ontwerpfase weet je (ongeveer) wat er moet gebeuren om een taak uit te voeren, hoeveel tijd er is, met wie je gaat werken en hoe. In de ontwerpfase neem je ontwerp-beslissingen en zorg je dat je precies weet wat je moet gaan bouwen.  

De opdracht is: **Ontwerp en maak met een team een Squad Page. Op de squadpagina komt een overzicht van alle visite-kaartjes uit de squad en interessante plekken op de Amstelcampus.**

Eerst ga je met je team de visitekaartjes uit je squad bekijken en inspiratie zoeken. Daarna ga je de Amstelcampus onderzoeken en ideeen schetsen voor jullie website. Daarna kun je gaan bouwen... 

<!-- Voor veel opdrachtgevers geldt dat ze nu pas duidelijk krijgen hoe het resultaat eruit zal zien. En dat is een moment waarop veel opdrachtgevers veel duidelijker kunnen aangeven wat ze wel en niet willen. 
-->
  

#### Aanpak visitekaartjes verzamelen en bekijken

1. Verzamel op jullie [Miro board](https://miro.com/app/board/uXjVKh1tR08=/) alle visitekaartjes uit je squad. Maak een screenshot e nplak dit in jullie Miro board.
2. Bespreek de kaartjes en benoem en beschrijf verschillen en overeenkomsten
3. Kun je de kaartjes op een bepaalde manier organiseren? Bedenk en probeer verschillende manieren.

#### Aanpak inspratie zoeken

1. Zoek online minimaal 12 voorbeelden van overzichtspagina's met veel informatie. Maak screenshots en voeg ze toe aan jullie Miro board. 
2. Bespreek de voorbeelden, wat werkt goed, welke vormen zijn interessant ...
3. Schets aan de hand van de voorbeelden een paar ideeen hoe jullie de visitekaartjes kunnen tonen.

#### Aanpak Amstelcampus 

Op jullie website moeten ook interessante plekken op de Amstelcampus worden getoond. Hiervoor gaan jullie eerst de Amstelcampus onderzoeken! Waar kan je goed werken met een team in de middag? Waar kun je lekker eten? Waar kun je bidden? Waar kun je met een frisbee gooien? Waar is het mooiste uitzicht? Ga met je team rondlopen en schrijf de plekken op. 

Er is een fijne werkplek op de 3e verdieping bij CMD, de medialounge, en in het [Kohnstamhuis](https://www.hva.nl/locaties/hva-locaties/kohnstammhuis.html)(KSH) is een "Broedplaats" op de 1e verdieping naast de bibliotheek. Er zijn verschillende plekken waar je koffie kan halen, in het Jakoba Mulderhuis (JMH), in het Benno Premselahuis (BPH) en in het Wibauthuis (WBH), daar is ook een restaurant. Er is een voerbalveldje. Een gymzaal. En in de buurt een supermarkt, de Coffee Company, Bagels and Beans, ... Wat zijn nog meer interessante plekken op de [Amstelcampus](https://www.hva.nl/locaties/campus/amstelcampus.html) om te hangen of om te werken?





#### Aanpak schetsen 


Ideeen schetsen

HTML Breakdown maken van de belangrijkste pagina's 

5. Maak een abstracte schets van het ontwerp van de squad page. schets hierbij de verschillende sections (hoofdstukken) van de pagina.
6. Maak vervolgens per section een breakdownschets van elementen van de betreffende section
7. Bedenk welke HTML elementen van toepassingen zijn om de schets uit te kunnen werken in HTML
8. Verwerk de HTML elementen in de schets, met verwijzingen naar de betreffende section


#### Materiaal ontwerpfase
 
- [HTML element reference](https://developer.mozilla.org/en-US/docs/Web/HTML/Element)
- [How to section your HTML](https://css-tricks.com/how-to-section-your-html/)



### Bouwen

In de bouwfase realiseer je de beslissingen uit de ontwerpfase in HTML, CSS en JS.

Op basis van je ontwerpschets kan je beginnen met de content in HTML, voegt CSS toe voor de vormgeving en JS voor de interactie.

In eerste instantie bouwen alle teamleden dezelfde pagina's. Daar leer je van. Later kunnen jullie de code samenbrengen. 


#### Aanpak bouwfase


1. Werk aan de hand van de breakdownschets de pagina uit in HTML
2. Geef vervolgens de pagina vorm met CSS



### Integreren

In de integratiefase voer je de aanpassingen door zodat iedereen ze kan zien.

#### Aanpak integreerfase

1. 'Push' jouw aanpassingen naar Github (en publiceer via Github pages) 


### Testen

In de testfase controleer je of jouw aanpassingen werken zoals bedoeld. Dit kan een technische-test zijn, maar ook een test met gebruikers of een presentatie bij de opdrachtgever om te bespreken of de opdracht goed is.

#### Aanpak testfase

1. Laat jullie squadpagina aan iedereen zien
2. Noteer feedback
3. Ga terug naar de analysefase voor een volgende ronde verbeteringen

   
